## cuprins

1. [pe unde ești](https://github.com/niculaionut/poetry#pe-unde-ești)
1. [și te iubesc](https://github.com/niculaionut/poetry#și-te-iubesc)
1. [deșertul](https://github.com/niculaionut/poetry#deșertul)
1. [revărsare, revărsări](https://github.com/niculaionut/poetry#revărsare-revărsări)
1. [vino pe nori](https://github.com/niculaionut/poetry#vino-pe-nori)
1. [ninge](https://github.com/niculaionut/poetry#ninge)
1. [prezent](https://github.com/niculaionut/poetry#prezent)
1. [anotimpuri](https://github.com/niculaionut/poetry#anotimpuri)
1. [infern](https://github.com/niculaionut/poetry#infern)
1. [ziua morților](https://github.com/niculaionut/poetry#ziua-morților)
1. [zori, amurg](https://github.com/niculaionut/poetry#zori-amurg)
1. [negri ochi](https://github.com/niculaionut/poetry#negri-ochi)
1. [noaptea](https://github.com/niculaionut/poetry#noaptea)
1. [plimbări](https://github.com/niculaionut/poetry#plimbări)
1. [Do major](https://github.com/niculaionut/poetry#do-major)
1. [ce seară frumoasă...](https://github.com/niculaionut/poetry#ce-seară-frumoasă)
1. [te-am văzut](https://github.com/niculaionut/poetry#te-am-văzut)
1. [am iubit și eu o frunză...](https://github.com/niculaionut/poetry#am-iubit-și-eu-o-frunză)
1. [cirsium arvense](https://github.com/niculaionut/poetry#cirsium-arvense)
1. [ninge pe oceane](https://github.com/niculaionut/poetry#ninge-pe-oceane)
1. [privirea](https://github.com/niculaionut/poetry#privirea)

## contents

1. [look](https://github.com/niculaionut/poetry#look)
1. [the setting sun, the rising sun](https://github.com/niculaionut/poetry#the-setting-sun-the-rising-sun)
1. [constant](https://github.com/niculaionut/poetry#constant)
1. [through years and years](https://github.com/niculaionut/poetry#through-years-and-years)
1. [though blossoms falter](https://github.com/niculaionut/poetry#though-blossoms-falter)
1. [a nameless grave, a timeless stone](https://github.com/niculaionut/poetry#a-nameless-grave-a-timeless-stone)

## pe unde ești

```
pe unde ești când vântul suflă?
pe unde ești când anii fug?
pe unde ești când marea umflă
pânzele morților murind pe rug?

pe unde ești când păsări cad
din efemer spre infinit?
pe unde ești când stele umblă
prin universul nimicit?

pe unde ești, pe unde sunt?
pe unde curgi, pe unde curg?
pe unde zbori, pe unde zbor?
pe unde mori, pe unde mor?

............................................................

încercuită
de vulturi orbi cu ochi de foc
triunghiular cutremuri lumea
suspinând deloc, deloc...

alcătuit din risipite
corăbii înghițite de nisip -
mai am o leghe nesfârșită
pân' la o față fără chip...

............................................................

aceasta ești -
un aliaj de lut, de aer,
de foc lucind pe-un vultur orb,
cobalt îmbrățișat de soare
și de planete care dorm...
meteorit -
înscris în cercul asimetric,
arzând mocnit și geometric.

20 noiembrie 2022
```

## și te iubesc

```
și te iubesc la fel cum cade luna peste mare
umplându-și cana doar cu neuitare...

și te iubesc la fel cum cade marea peste lună
coralii dăruindu-i o cunună...

și te iubesc
cum mugurii-nfloresc
din rădăcini către-un zenit -
jertfit

și te iubesc
la fel cum creionul își lasă urma pe hârtie,
cum pașii lăcrimeaza pe glie...

și cum te mai iubesc?
cum apa se strecoară printre stânci,
cum mărăcinii se-adapă pe lunci...
cum soarele arde,
cum polii îngheață,
ca muzica pe coarde,
ca prunele coapte-n dulceață.

ca pe valuri,
ca pe ape,
ca pe gânduri,
ca pe fapte,

ca pe ceruri - cerne-mă,
ca pe iazuri - iartă-mă,
ca pe păsări - prinde-mă,

ca pe stele stingătoare,
ca pe flori înfloritoare,
ca pe spuneri nesupuse,
ca pe versuri nerăpuse.

20 noiembrie 2022
```

## deșertul

```
cutreieră deșertul coloșii sfărâmați
și șoimi de ghimpi se prăbușesc pe stânci,
în miezul zilei sfinții sunt lăsați
cu capetele-n vârf de lănci.

nisipul tremură, ca pașii să ne-ascundă,
să nu ne amintim nici o secundă.
însetați, alungați, de greutatea fierului
păcat că nu putem să bem - apa cerului...
înfometați, trăind de azi pe mâine,
păcat că luna nu devine-un colț de pâine...

aș vrea să fii aici, deasupra arhaicilor morți,
deasurpa fluviului de sorți...
de unde ești, revino!

............................................................

se face liniște în jur,
nisipul de risipă
dispare într-o clipă
și ape împânzesc noianul.
coloșii sfărâmați cutreieră oceanul...

22 noiembrie 2022
```

## revărsare, revărsări

```
revărsare,
revărsări -
mic copil cu ochi vioi...

din nuferi de-aproape
dumnezeii scoate,
din nuferi de șes,
dumnezeii ies,

din flori de câmpie
bea apa vie,
din flori de munte
își face o luntre.

pe luntrea lui mică
voci rele pică -
să plece pe mare,
spre voci sfâșietoare...

............................................................

și cum mai vâslește,
apa se-ntețește,
luntrea-i risipește...
tumultul îl înghite
în hăul din mare,
fără suflare -

în hăul din lună
găsește ură,
în hăul din glie
găsește mânie,
în hăul din soare
copilul moare -

aspru om cu ochi de ploi -
revărsare,
revărsări -
așa-s luntrile de flori...!

23 noiembrie 2022
```

## vino pe nori

```
când ceasul bate de trei ori,
vino pe nori...

să vezi cum orele cad pe muritori,
cum sânge picură din flori.
să vezi cum pentru frumusețea ta
planetele dansează hora...

să vezi pe cei de nesalvat cum îi salvăm,
pe cei de neiertat cum îi iertăm,
pe cei de neaflat cum îi aflăm...

și dac-ar fi să am o rugăminte,
stând pe nori,
de-atâtea ori,
aș așterne-o pe morminte:
creează-mi inima și gândul,
croșetează-mi sufletul!

............................................................

apoi,
când ceasul bate înc-o dată de trei ori,
vino pe nori!

23 noiembrie 2022
```

## ninge

```
ninge...
mă ninge nespus de mult,
mă ninge alb și fumegând,

mă ninge sus,
mă ninge jos,
mă ninge ca pe-un nins brumos,

mă ninge ieri,
mă ninge azi,
mă ninge cu cai nomazi.

cu brazi și îngéri
mă ninge ninsoarea de ieri.
pe-un tei și pe-un talaz,
mă ninge ninsoarea de azi.

și cred că mâine, peste văi,
va ninge cu ochii tăi...

23 noiembrie 2022
```

## prezent

```
prezent de frânturi,
prezent de regret,
prezent de trecut murind repede-lent,

prezent de erori,
prezent de oftări,
prezent pierdut de-atâtea ori...

prezent de venin,
prezent de suspin,
prezent spre care nu revin,

prezent neștiut,
prezent tăios,
prezent sugrumat de flori de bronz.

26 noiembrie 2022
```

## anotimpuri

```
un vis de primăvară ești,
ca florile de zmeur îmi crești
în inima mea îngropată
adânc într-o livadă.

un vis de vară ești,
soarele arzător îmi găsești
în urechile mele îngropate
în păduri de șoapte.

un vis de toamnă ești,
cu ploi reci îmi spovedești
ochii mei îngropați,
de frunze căzute uitați.

un vis de iarnă ești,
ninsoare din povești
asupra gândurilor mele
îngropate în troiene.

............................................................

m-oi ridica cândva din gropi,
m-oi îmbrăca cu flori de plopi,
și-un anotimp fără nume
ți-oi dărui pe-această lume.

27 noiembrie 2022
```

## infern

```
cuvintele se reazemă de membre retezate,
lacrimile se-adăpostesc sub inimi alungate,
tăișurile tăindu-se se-ntrepătrund,
ca din infern se-aude un glas comun, profund...
mâinile pășesc jalnic, fad,
cadavrele privesc spre cer cu ochi de jad,
copitele de cai sfârtecă pământul ca o smoală,
săgețile cad pe pajiștea neagră, monahală...

acasă - apa-i amară,
pâinea e de ceară,
stelele-au plecat,
fântânile-au secat,
grâul are gust de scrum,
laptele-ai crede că e fum,
dinții nu cresc,
copiii nu vorbesc,
bătrânii au murit,
prin lanul pustiit.

Dunărea - ucisă de-o coasă,
nici o picătură rămasă...
merele cad timpurii,
oțet e vinul din vii.

cu membre retezate,
cu inimi alungate,
cu mâini de smoală,
cu viața neagră, monahală,
soldați - veniți înapoi!
soldați - rămâneți cu noi!

soldați - fiii noștri,
soldați - tații noștri,
soldați - frații noștri,
cu crini vă vom tămădui,
din carnea noastră -
carne vă vom plămădi!

............................................................

să dea iarba verde pe pajiștea acerbă...
ne-a fost de-ajuns a voastră albă jertfă!

28 noiembrie 2022
```

## ziua morților

```
și mă trezii din somn,
cam cât un sfert de om,
fără să știu ce se întâmplă.
cu maini fără atingeri
îmi pipăiam o tâmplă...
oglinzile nu mă recunosc,
nu își aduc aminte,
și îmi arată-n față
doar niște oseminte.

căzut pe gânduri, statuar,
melancolic, mortuar,
mă întrebam:

peste obrajii verzi de ieri,
să fie pânze de păianjeni?
și păru-i de-altădată, nesfârșit,
să fie dune de nisip?
și ochii ei făr' de durată
să fie două cruci de piatră?

posibil...
căci timpul trupul nu ne iartă.
ne ofilim neîncetat mergând pe-al nostru drum -
alți oameni înfloresc de-ndată.

surâdem, noi, clepsidrei,
să ne mai dea o șansă,
însă nu retrăim din viață
nici cât un fir de ață.
ale vremilor corăbii
navigand mereu, întruna,
ne găsește negreșit apoi, într-un final,
furtuna.

............................................................

mă uit în jur cum pribegesc morții,
ca niște lumini prin lumina nopții.
cine sunt ei, oare?
un mănunchi de sori mai mici
pe lângă Soarele cel mare?

aș vrea să hoinăresc puțin,
confuz, să-mi caut trupul,
numai că nu cunosc pe unde, draga,
mi-a înmormântat mormântul...

așa că mai bine stau pe-aici,
să o aștept vreo oră...
sunt sigur că-i stă bine
și-n haine de fantomă.

............................................................

hai prin parcul-cimitir,
cafeaua e praf în potir...
cu barca pe Styx, să vâslim, să bântuim, de câteva ori -
suntem doi morți nemuritori!

28 noiembrie 2022
```

## zori, amurg

```
petale de zori,
petale de-amurg,
ielele în crâng se strâng,

roiuri de rouă vin și pleacă,
pământul în albastru se-mbracă,
pe deal miroase a nori,
cântă mestecenii tenori,
sălciile fredonează,
iarba prin ceruri dansează.

râurile se fac mări,
mările zboară pe zări,
zările cad în oceane,
oceanele răsună-n timpane.

păsările se fac frunze,
apar rostiri noi pe buze,
pietrele înmuguresc,
din tot ce-i trecător se făuresc,
cuvinte de-argint,
vorbe de-alint.

petale de zori,
petale de-amurg,
peste zâmbetul tău curg.

29 noiembrie 2022
```

## negri ochi

```
în ochi negri am privit -
de-atunci n-am mai întinerit...
mă mușcară negri ochi!
doamne, să nu-i deochi...

în trunchiul meu,
ca o secure,
ochii ei se strecurau strident
pe sub nervurile obscure.

30 noiembrie 2022
```

## noaptea

```
în pădurea nopților se-aprind făclii,
spiritele vin să fure struguri din vii,
îngeri cad ca niște nuci ce nu-și încap în coajă,
hoți de cai cântă sub arbori de strajă,

lupi se-adună pe dealuri,
martiri coboară din raiuri,
greieri urlă nevăzuți,
copii se nasc nenăscuți...

în noaptea pe care aștrii o inundă,
iubirea mea crește, se scufundă...
o chem - și sper să-mi răspundă.

30 noiembrie 2022
```

## plimbări

```
mi-amintesc
cum ne plimbam prin vis pe aleile ploioase,
cum felinarele căscau somnoroase...

alunecam pe drumuri albe, sticloase,
parcă sculptate din oase.
nu mai țin minte pe unde mergeam,
sau spre ce fugeam -

eram doar bucuros
că ne plimbăm pe alei somnoroase,
sub case ce cască, sfioase,
printre felinare ploioase.

30 noiembrie 2022
```

## Do major

```
clipele în pomi se-ascund,
beau seva din străfund,
niște fluturi par când
curenții le spulberă senin,
fără declin,
peste noi, peste voi...
uite -
se-ascund în pomi - înapoi...

aș sta aici mereu - mereu,
cu sufletul meu - sufletul meu,
timpul să rămână - să rămână,
în mâna mea - la îndemână,
să îl cred și să mă creadă,
să îl văd și să mă vadă,
să îl ascult și să-i vorbesc,
să îl retez și să îl cresc,
și când mi-e dor și nu mă pot abține -
să îmi aducă aminte de tine.

5 decembrie 2022
```

## ce seară frumoasă...

```
ce seară frumoasă e afară!
se văd constelațiile cum coboară
din privirea ta rară - uneori bizară...

pe cer se sparg sferele sticloase,
deasupra ierbii se-aud șoaptele joase,
se mișcă pietrele apoase...

ce seară frumoasă e aceasta -
din care te ivești...
ce lună ești...!
ce soare ești...!
ce vis mai ești?

5 decembrie 2022
```

## te-am văzut

```
te-am văzut pe-abrupte mări,
inundând țărmuri și țări,

te-am văzut pe lunci pustii,
pasul tău ivind flori - mii,
te-am văzut prin flori de prun,
vindecând livezi de-acum,
te-am văzut prin flori de tei,
invocând păduri de ieri,
te-am văzut în flori de măr,
lângă albine ce rătăcesc rătăcitor -
te-am văzut în stupii lor,
la marginea norilor.

te-am văzut într-un amurg roșu-aprins,
printre sălciile cu părul desprins,
într-un răsărit arzător,
într-un trecut din viitor.

te-am văzut așa cum ești -
dragă doină care-mi ești -
vânt lin venind cu vești
și zâmbete copilărești.

............................................................

ochii mei - pe rai o pată -
vor să te mai vad-o dată,
și-nc-o dată, și-nc-o dată...

8 decembrie 2022
```

## am iubit și eu o frunză...

```
am iubit și eu o frunză
cu ochi roșii ca de spuză,
am iubit pietre lucioase,
ochi de diamant și oase,

am iubit iubirea caldă
ce se poate ține-n palmă -
ușoară ca o pană -
simplă, muzicală,

am iubit fulgerător
norul negru tunător
ce ne plouă câteodată
când cerul vrea să se zbată.

am iubit să uit de tine de cu seară,
să te revăd din nou pentru întâia oară
în diminețile târzii
cu brize reci și străvezii.

am iubit s-aud cuvinte,
vorbe, șiruri, legăminte,
și-am iubit tăceri mocnite
cu vorbe neauzite.

am iubit pomii cei calmi,
uitați prin păduri ca niște psalmi
din vremuri învechite -
momente negăsite.

am iubit vișinele,
am iubit măceșele,
adieri de-aprilie,
surâs de magnolie,

am iubit anii ce curg,
o fată c-un nume lung -
am iubit să te zăresc,
și-am iubit - să te iubesc!

............................................................

un buchet de bucurii vreau să-ți adun,
pentr-un decembrie mai călduros, mai bun -
să cadă numaidecât fulgii pe care-i înțeleg,
căci negreșit, dragă, voi fi acolo să-i culeg.

10 decembrie 2022
```

## cirsium arvense

```
norii mei, ca niciodată,
zboară pe zarea înaltă -
între note încă se aud
silabele tale de un verde crud.

azi coboară, mâine urcă,
norii mei mi se bifurcă -
stânga - către mine, dreapta - către tine,
din spate timpul revine -
m-am întrecut cu el și l-am înfrânt
de pe nori mi-am luat avânt.

norii mei se risipesc,
de raze de soare se lipesc,
cad pe glie și răsar
mărăcinii într-un val -
adună-i și fă-ți un voal
roz-purpuriu, mercurial.

11 decembrie 2022
```

## ninge pe oceane

```
ninge pe oceane, dragă,
ninge pe corali,
ninge pe zori arteriali!

schiază balenele printre nămeți,
delfinii împodobesc brazii răzleți,
pe câmpiile marine
apa e-n epifanie...

sub zăpada pe care pășesc desculț,
în sfârșit - grâul acvatic a prins colț!

11 decembrie 2022
```

## privirea

```
privirea mea pe sus era,
căutând-o doar pe ea.
mă uitam adânc prin fum -
poate-a plecat pe alt drum?

tot căutând, mintea-mi spera...
pe soarele ascuțit, ea era!

apoi m-am înțepat puțin în privirea ta,
tot sângele mi s-a scurs făr-a răbda -
așa Oltul s-a-nroșit,
Dunărea s-a înverzit...

11 decembrie 2022
```

## look

```
look how the stars and the blue sun
their meet in heaven have begun,
look how the dawn raises the grass -
the hills are clear and made of glass -
look how the dusk, full of dismay,
covers the bright fields of May,
look how my love, then withered, thin,
has once more risen from within.

December 11, 2022
```

## the setting sun, the rising sun

```
the setting sun from winters spun
shadows my heart, forgives no one -
the rising sun with summers knitted
your shining eyes too brightly fitted.

the sun that sets never forgets -
king on a throne of regrets -
the sun that rises always rests
behind the angels' silhouettes.

setting or rising, no matter the time -
the sun is happy when you smile.

December 11, 2022
```

## constant

```
the children laugh, the planets cry,
the sculpture lives, the stone may die,
the wings can fly, the legs can walk,
eternities the moments hawk.

once we may do, once we may try,
upon the autumn's scythe we lie -
among all things that changes haunt
your beauty shall remain constant.

December 11, 2022
```

## through years and years

```
through years and years the petals fade,
my words grow even more afraid -
I wish I stayed beneath the timeless shade,
away from death's untrembling blade.

through years and years - come centuries,
behind - forgotten reveries,
around me - all oblivion,
my heart - made of obsidian.

but if I'll see you once - once more,
my soul will renew its core,
your hands will keep me soaring true and high
and lay my body above the blazing sky.

December 11, 2022
```

## though blossoms falter

```
though sunny days are slain by the night's liege,
the break of dawn - the darkness will besiege.
though wrinkled eyes may close and die,
their irises all chains will pry.
though greed and wrath sometimes prevail,
their efforts are to no avail.
though fiery wars engulf the meadows,
one can still hear the finch's echoes.
though words are weak, impermanent,
my love touches the firmament.
though blossoms falter under the wind's weight,
your grace shall be forever pure and great.

December 11, 2022
```

## a nameless grave, a timeless stone

```
a timeless grave, a nameless stone,
sits in my memory alone.
the hours try to devour
the lonely crypt that knew no flower.

the wind subsides, the rains still pour,
trying to drift ashore
towards a nameless grave, a timeless stone,
with thistles and thorns overgrown.

December 11, 2022
```
